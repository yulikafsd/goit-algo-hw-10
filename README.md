# Домашнє завдання 10

# Завдання 1. Оптимізація виробництва

Компанія виробляє два види напоїв: "Лимонад" і "Фруктовий сік". Для виробництва цих напоїв використовуються різні інгредієнти та обмежена кількість обладнання. Задача полягає у максимізації виробництва, враховуючи обмежені ресурси.

### Умови завдання:
1. "Лимонад" виготовляється з "Води", "Цукру" та "Лимонного соку".
2. "Фруктовий сік" виготовляється з "Фруктового пюре" та "Води".
3. Обмеження ресурсів: 100 од. "Води", 50 од. "Цукру", 30 од. "Лимонного соку" та 40 од. "Фруктового пюре".
4. Виробництво одиниці "Лимонаду" вимагає 2 од. "Води", 1 од. "Цукру" та 1 од. "Лимонного соку".
5. Виробництво одиниці "Фруктового соку" вимагає 2 од. "Фруктового пюре" та 1 од. "Води".

Використовуючи PuLP, створено модель, яка визначає, скільки "Лимонаду" та "Фруктового соку" потрібно виробити для максимізації загальної кількості продуктів, дотримуючись обмежень на ресурси. Написано програму, код якої максимізує загальну кількість вироблених продуктів "Лимонад" та "Фруктовий сік", враховуючи обмеження на кількість ресурсів. Змінні задані як цілочисельні, оскільки кількість напоїв не може бути дробовою.

Оптимальне рішення:
- Лимонад: 30 одиниць
- Фруктовий сік: 20 одиниць
- Загальна кількість: 50 одиниць

# Завдання 2. Обчислення визначеного інтеграла функції методом Монте-Карло

### Умови завдання:
1. Обчислити значення інтеграла функції за допомогою методу Монте-Карло, інакше кажучи, знайти площу під графіком (сіра зона).
2. Перевірити правильність розрахунків, щоб підтвердити точність методу Монте-Карло: порівняти отриманий результат та аналітичні розрахунки або результат виконання функції quad з підмодуля integrate бібліотеку SciPy і зробити висновки.

### Процес:
Метод Монте-Карло було використано для чисельного обчислення інтеграла функції f(x) = x^2
на відрізку [0, 2]. Мета – оцінити площу під кривою та порівняти результат з аналітичним обчисленням інтеграла. Було згенеровано 100 експериментів, в кожному експерименті випадково створено 150 000 точок у прямокутнику, який обмежує область інтегрування. Площа оцінювалася як відношення точок, що потрапили під криву, до загальної кількості точок, помножене на площу прямокутника.

### Перевірка:
Для перевірки точності результат порівнювався з інтегралом, обчисленим аналітично за допомогою функції quad з бібліотеки SciPy.

### Результати:
Інтеграл за методом Монте-Карло: 2.666931
Інтеграл з функцією quad: 2.666667
Абсолютна похибка: 0.000265

### Висновки:
Метод Монте-Карло дав результат, який дуже близький до аналітичного обчислення. Похибка склала лише 0.0002, що свідчить про високу точність методу. Зменшити похибку можна, збільшуючи кількість точок або експериментів. Метод Монте-Карло показав себе ефективним і надійним для оцінки інтегралів, особливо коли аналітичне інтегрування складне або неможливе.